<?xml version="1.0" encoding="utf-8"?>
<book>
  <title>Het ontstaan van soorten door natuurlijke selectie ofwel het bewaard blijven van rassen die in het voordeel zijn in de strijd om het bestaan</title>
  <author>Charles Darwin</author>
  <translator>Ruud Rook</translator>
  <chapter>
    <head>Inleiding</head>
    <p>
      <s>Toen ik als natuuronderzoeker aan boord van Zijne Majesteits Beagle vertoefde , vielen mij bepaalde feiten op omtrent de verspreiding van de levende wezens van Zuid-Amerika en de geologische relaties tussen de huidige en de vroegere bewoners van genoemd werelddeel .</s>
      <s>Deze feiten schenen , zoals zal blijken uit de laatste hoofdstukken van dit boek , enig licht te werpen op het ontstaan van soorten -- het raadsel der raadselen , zoals een van onze grootste wijsgeren het noemde .</s>
      <s>Na mijn terugkeer in Engeland kwam ik in 1837 op de gedachte dat het raadsel misschien kon worden opgelost door geduldig allerlei gegevens die er mogelijk verband mee hielden te vergaren en de revue te laten passeren .</s>
      <s>Na vijf jaar studie stond ik mezelf bespiegelingen over dit onderwerp toe en maakte ik enkele korte notities .</s>
      <s>In 1844 werkte ik die uit tot een schets van wat me op dat moment waarschijnlijke bevindingen leken .</s>
      <s>Sindsdien heb ik me ononderbroken met dit onderwerp beziggehouden .</s>
      <s>Ik hoop dat deze persoonlijke details mij niet euvel worden geduid , want ik vermeld ze slechts om aan te tonen dat ik mijn conclusies niet overhaast heb getrokken .</s>
    </p>
    <p>
      <s>Mijn werk is nu ( 1859 ) bijna gereed .</s>
      <s>Maar omdat de voltooiing ervan nog vele jaren zal vergen , en omdat mijn gezondheid verre van volmaakt is , werd op publicatie van deze samenvatting aangedrongen .</s>
      <s>Ik ben hiertoe in het bijzonder aangezet omdat Mr. Wallace , die thans de natuurlijke historie van de Maleise archipel bestudeert , tot vrijwel dezelfde slotsom omtrent het ontstaan van soorten is gekomen als ik .</s>
      <s>In 1858 stuurde hij mij over dit onderwerp een opstel , met het verzoek het Sir Charles Lyell ter hand te stellen , die het doorstuurde naar de Linnean Society .</s>
      <s>Het is gepubliceerd in het derde deel van het Journal van genoemde instelling .</s>
      <s>Sir C.Lyell en dr. Hooker , die beiden bekend waren met mijn werk -- laatstgenoemde had mijn schets uit 1844 gelezen -- , gaven te kennen dat het raadzaam zou zijn om , nu het uitstekende opstel van Mr. Wallace er was , tot publicatie over te gaan van korte uittreksels van mijn manuscripten .</s>
    </p>
    <p> [...nog een paragraaf...]</p>
  </chapter>
  <chapter>
    <head>VARIATIE BIJ GEDOMESTICEERDE PLANTEN EN DIEREN</head>
    <section>
      <head>Oorzaken van variabiliteit</head>
      <p>
        <s>Wanneer we de individuen van dezelfde variëteit of subvariëteit van onze oude cultuurplanten en huisdieren vergelijken , is een van de eerste punten die ons opvallen dat ze doorgaans onderling meer verschillen dan individuen van soorten of variëteiten in de vrije natuur .</s>
        <s>En als wij onze gedachten laten gaan over de enorme verscheidenheid aan planten en dieren die gecultiveerd zijn , en die reeds van oudsher in alle mogelijke klimaten en dankzij de meest uiteenlopende behandelingen variëren , dan dringt zich de conclusie op dat deze grote variabiliteit het gevolg is van de omstandigheid dat gedomesticeerde dieren en planten ontstaan zijn onder leefomstandigheden die minder eenvormig zijn dan en enigszins verschillen van die waaraan de oorspronkelijke soorten in de vrije natuur waren blootgesteld .</s>
        <s>Ook is er iets te zeggen voor het standpunt van Andrew Knight dat deze variabiliteit deels toe te schrijven is aan een overdaad aan voedsel .</s>
        <s>Het lijkt duidelijk dat er pas variatie in enige omvang kan op­treden , als levende wezens in de loop van verscheidene generaties aan nieuwe omstandigheden zijn blootgesteld , en dat als de structuur eenmaal begonnen is te variëren , deze meestal in de loop van vele generaties blijft variëren .</s>
        <s>Er is geen voorbeeld bekend van een variabel organisme dat in gedomesticeerde toestand op is gehouden met variëren .</s>
        <s>Onze oudste cultuurgewassen , zoals tarwe , brengen nog steeds nieuwe variëteiten voort .</s>
        <s>Nog steeds kunnen onze oudste gedomesticeerde dieren snel worden veredeld of veranderd .</s>
      </p>
      <p> [...nog een paragraaf...]</p>
    </section>
    <section>[...nog een sectie...]</section>
  </chapter>
  <chapter>[...nog een hoofdstuk...]</chapter>
</book>
